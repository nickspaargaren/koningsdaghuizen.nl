---
title: Verkeer en Parkeren
---

# Verkeer en Parkeren
## Waar kunt u parkeren?
De Kerkstraat zal vanaf het Prins Bernhardplein tot aan het gemeentehuis worden ingericht als Oranjemarkt en Kindervrijmarkt. De op de Kerkstraat uitkomende zij- straten zullen in dit geheel worden betrokken, voor zover de situatie in het centrum dit noodzakelijk zal maken. In verband met de veiligheid van onder andere voetgangers in dit feestgebied, zijn extra verkeersmaatregelen noodzakelijk. De zijstraten tussen Havenstraat, Meentweg en Tuinstraat zullen worden afgesloten. Ook de Kerkstraat en zijstraten worden afgesloten voor alle verkeer met uitzondering van voetgangers.

**De straten zijn afgesloten vanaf 04.00 uur in de nacht van vrijdag 26 april op zaterdag 27 april aanstaande.**

Vanaf 04.00 uur worden marktkramen opgezet in de volgende straten:

- Kerkstraat tussen Prins Bernhardplein en Oude Raadhuisplein
- Raadhuisstraat tussen Kerkstraat en Havenstraat
- Voorbaan vanaf Oude Raadhuisplein tot aan de Havenstraat
- Achterbaan vanaf de HEMA tot aan de Havenstraat
- Lindelaan vanaf Oude Raadhuisplein tot aan de Meentweg / Tuinstraat
- Kerkstraat vanaf het Oude Raadhuisplein tot aan de Langestraat
De Kindervrijmarkt wordt ingericht in de Kerkstraat vanaf de Langestraat tot het gemeentehuis / Plein 2000 en de Gooilandweg tussen E. Ludenstraat en Melkweg en op het parkeerplaats aan de achterzijde van het gemeentehuis. 

**Geparkeerde motorvoertuigen die in het gebied waar de Oranjemarkt en de Kindervrijmarkt zijn opgesteld en motorvoertuigen die verkeersonveilige situaties veroorzaken, worden weggesleept.**

De parkeerplaatsen op de Naarderstraat tussen Prins Bernhardplein en De Ruyterstraat worden afgesloten vanwege de kermis. Bewoners van de Kerkstraat en de daarop uitkomende zijstraten Raadhuisstraat, Lindelaan, Voorbaan, Achterbaan en de Gooilandweg die vallen in het gebied waar de Oranjemarkt en Kindervrijmarkt worden opgesteld, worden vriendelijk verzocht om **vanaf 04.00 uur in de nacht van vrijdag 26 april op koningsdag 27 april geen autoâ€™s te parkeren binnen het afgezette gebied.**

De parkeergarage in de Keucheniusstraat (onder Blokker) is open. Deze parkeergarage is alleen vanaf de Tuinstraat te bereiken.

De parkeergarage van Albert Heijn is zaterdag 27 april 2018 beperkt open.

De parkeerkelder van de HEMA is open en te bereiken vanaf de Havenstraat. Het parkeerdak van de HEMA is op 27 april 2019 gesloten.

## Parkeren Graaf Wichman.
Rond Optisport Sport - en recreatiecentrum De Meent, gelegen op Graaf Wichman 177, zijn meerdere parkeerplaatsen beschikbaar. Tegenover het politiebureau, gelegen op Graaf Wichman 1, zijn een aantal parkeerplaatsen beschikbaar. Naast het gemeentehuis, gelegen op Graaf Wichman 10, bevinden zich meerdere parkeerplaatsen. Hier alleen parkeren na 18.00 uur, als de kindervrijmarkt is afgelopen. Het gemeentehuis vindt u aan de overkant van Optisport Sport - en recreatiecentrum De Meent. De parkeerkelder onder de Graaf Wichman is 24/7 geopend. 