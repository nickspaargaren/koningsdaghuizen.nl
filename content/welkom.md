# Welkom op Koningsdag

##### De Oranjekermis is weer terug! Van 23 t/m 27 april!

Het Oude Raadhuisplein is het centrum van de Koningsdagviering in Huizen. Om 10:00 uur begint de Koningsmarkt. Vanaf 10:15 uur zingt het Huizer shantykoor ‘De Zoute Zee’, en even voor elfen komen de gedecoreerden aan van de Brassershoeve naar het Oud Raadhuisplein. Dat zijn inwoners van Huizen die Koninklijk onderscheiden zijn vanwege hun bijzondere verdiensten voor onze samenleving. Ze worden begeleid door Drum- & Showband MCC. Na verwelkoming door de Oranje Stichting Huizen, wordt koningsdag 2024 officieel geopend door Burgemeester Niek Meijer. Ook huldigt hij de mensen die daags daarvóór een Koninklijke Onderscheiding hebben ontvangen.

Dan kan het feest losbarsten! Optredens van artiesten, dansgroepen en gezellige terrasjes maken het feest compleet.

Het stopt om 18:00 uur, maar dan begint om 19:00 het feest op Plein 2000. Om 20:00 uur is de Taptoe.
