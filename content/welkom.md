# Welkom op Koningsdag Huizen
Er is op Koningsdag veel te doen in Huizen. Voor jong en oud. Om 10.00 uur begint de Oranjemarkt en de Kindervrijmarkt. Op het Oude raadhuisplein speelt dan de “Princess Brass” van Muziekvereniging Prinses Irene Huizen. Even voor elven komt de Drum- & Showband MCC uit Laren aangemarcheerd, waarna om 11.00 uur de koningsdag 2019 officieel geopend wordt door Burgemeester Sicko Heldoorn. Op het Plein zitten op dat moment ook de gedecoreerden. Dat zijn inwoners van Huizen die Koninklijk onderscheiden zijn vanwege hun verdiensten voor de samenleving. De Drum- & Showband MCC speelt vervolgens het Wilhelmus en dan kan het feest pas echt losbarsten. Er zijn vele optredens. Dans- en zanggroepen uit Huizen en bekende artiesten zetten het Oude Raadhuisplein op de kop! Het feest stopt daar om 18.00 uur.